---
layout: default
---

## Dall’ingresso nel conflitto a Caporetto

La **Prima Guerra Mondiale** coinvolse ogni aspetto della vita civile, militare e politica degli Stati che da essa furono devastati.

Dopo aspri dibattiti tra **interventisti e neutralisti**, l'Italia prese parte al conflitto solo in un secondo momento, il **24 maggio 1915**. Rompendo la sua precedente alleanza con gli **Imperi Centrali** (Austria-Ungheria e Germania), essa passò al fianco della **Triplice Intesa** (Francia, Gran Bretagna e Russia) e cominciò la mobilitazione bellica. Tra le ragioni del coinvolgimento italiano nel conflitto vi era la volontà di “riconquistare” le **terre irredente**.

Dopo la dichiarazione di guerra all'Austria, venne creato un fronte che seguiva il corso del fiume Isonzo, lungo le frontiere alpine e nella regione del Carso.

![Fronte italiano 1915-1918]({{ "images/mappa-del-fronte.jpg" | relative_url }})
*Fronte italiano 1915-1918*


Nel 1915 il Regio Esercito tentò più volte di sfondare le linee nemiche, riportando numerose perdite a fronte di un modesto avanzamento territoriale. L'anno successivo le armate austriache risposero con un contrattacco, la **Strafexpetion**, “spedizione punitiva” contro l'ex-alleato traditore.


A partire da questo momento, si intensificò il **flusso delle popolazioni** che dai territori coinvolti dalle operazioni militari si spostavano verso le retrovie, in fuga dalle violenze del conflitto e dalle penurie dello stato di guerra.

Il **24 ottobre 1917** cominciò lo sfondamento austro-tedesco, che portò alla cosiddetta **disfatta di Caporetto**. Essa ebbe conseguenze di tipo:

- **militare**: venne occupato un vasto territorio che andava da Caporetto fino al Piave e l'esercito italiano, privo di ordini chiari, si disperse;
- **politico**: di fronte al fatto compiuto di una disastrosa gestione del conflitto, il **Presidente del Consiglio Paolo Boselli** si dimise e il 30 ottobre si insediò un nuovo governo guidato da **Vittorio Emanuele Orlando**;
- **sociale**: una **fiumana** di civili fuggì dal fronte in fiamme, lasciandosi alle spalle città deserte e in preda al saccheggio ad opera di compatrioti e nemici.

Dalle terre invase, così come dalle province “irredente”, una **massa di profughi** in cerca di sicurezza o spinta da altre necessità si trasferì, così, in altre parti di Italia. Tra cui **Parma**.