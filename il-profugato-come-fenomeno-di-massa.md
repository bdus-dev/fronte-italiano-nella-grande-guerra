---
layout: default
---

## Il profugato come fenomeno di massa: il delicato problema della gestione dei profughi

Il fenomeno del profugato si presentò come un **evento di massa** (si parla di circa 600.000 esuli), in cui determinanti furono le **connotazioni di classe**. La prima a fuggire fu la classe benestante, seguita solo in un secondo momento dagli altri ceti sociali e dalla massa dei lavoratori. 

Con il 1916 e soprattutto a seguito della disfatta di Caporetto, **il profugato coinvolse l'intero fronte di guerra**: dalle province invase alle terre irredente, compresi anche quei sudditi italiani e quelle comunità di origine italiana che si erano venuti a trovare sotto la dominazione degli **Imperi Centrali**. Tra gli sfollati vi erano anche abitanti delle regioni venete, friulane o trentine a rischio di essere travolte dal **fronte di guerra**, non ancora toccate dalle operazioni belliche, ma potenzialmente oggetto di bombardamenti e attacchi. 

La gestione di questa massa in movimento costituì per lo Stato in guerra un rilevante **problema di ordine pubblico**, ma anche di **tenuta delle strutture amministrative**. 

Per decisione del Ministero dell'Interno, nei giorni successivi alla rotta di Caporetto gli esuli vennero raccolti nei **centri di Milano e Bologna** e poi smistati nelle varie province, mentre a livello locale si costituirono appositi comitati e associazioni per organizzare il trasferimento dei profughi e aiutarli nel processo di inserimento nelle comunità ospitanti. 
Una parte di coloro che erano fuggiti dalla guerra e dai territori occupati dal nemico venne trasferita a **Parma**.

![pannello 3]({{ "images/panello-3.jpg" | relative_url }})
