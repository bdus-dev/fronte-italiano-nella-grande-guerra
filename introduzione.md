---
layout: default
---

## **Profugo**

<blockquote class="blockquote">
  persona costretta ad abbandonare la sua terra, il suo paese, la sua 
  patria in seguito a eventi bellici, a persecuzioni politiche o razziali, 
  oppure a cataclismi come eruzioni vulcaniche, terremoti, alluvioni, ecc.
  <footer class="blockquote-footer"><cite title="Source Title">Dizionario Treccani</cite></footer>
</blockquote>
Tra gli esempi citati dal dizionario vi sono anche i veneti nella **Prima Guerra Mondiale**.


Con l'ingresso in guerra dell'Italia (1915), le operazioni militari messe in atto sul fronte orientale comportarono l'**esodo di centinaia di migliaia di civili**, che trovarono accoglienza nelle retrovie, prima di essere redistribuiti su tutto il territorio nazionale. Tale fenomeno subì una netta accelerazione dopo la **disfatta di Caporetto** (24 ottobre-12 novembre 1917), che rappresentò un importante momento di cesura non solo nell'andamento del conflitto, ma anche nella gestione dei profughi di guerra e nella percezione stessa della loro particolare condizione di esuli.

L'imponente massa di uomini, donne e bambini in fuga dal Trentino, dal Friuli e dal Veneto fu sostenuta da un **sistema assistenziale fino ad allora inedito per lo Stato italiano**, che richiese la mobilitazione degli enti locali e delle comunità ospitanti, nonché dell'articolata rete associativa operante a livello provinciale.

**Il parmense accolse alcune migliaia di questi profughi** – nel novembre del 1918 se ne conteranno circa 8.000 – distribuiti in buona parte in colonie sparse nei comuni della provincia. L'accoglienza e la gestione assistenziale degli esuli, in un contesto reso sempre più precario dalle ristrettezze della guerra, si articolò tra problemi pratici, diffidenze reciproche e retorica patriottica.

Questa mostra virtuale – che **anticipa l'uscita del volume di Alessandra Mastrodonato e Domenico Vitale “I profughi della Grande guerra nel parmense”, edito da Mup editore** – attraverso l'uso di documenti d'archivio e di numerose fonti a stampa e iconografiche, offre un breve spaccato di questa esperienza: l'organizzazione del sistema assistenziale, i problemi di integrazione, la vita all'interno delle colonie, la rappresentazione e l'auto-rappresentazione dei profughi, la questione del ritorno, ecc.

Ad arricchire i pannelli, alcune **illustrazioni dei giovani artisti dell'Associazione culturale L'Abc**.

![Illustrazione di Caterina De Nisco (Associazione L’Abc)]({{ "images/panello-10.jpg" | relative_url }})
*Illustrazione di Caterina De Nisco (Associazione L’Abc)*